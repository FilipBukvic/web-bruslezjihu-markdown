Vážení rodiče,

Děkuji za váš zájem přihlásit sebe nebo vaši ratolest na kurz inline bruslení! Kurz probíhá zábavnou formou, která dětem umožňuje rychle zvládnout nové bruslařské dovednosti díky hrám a interaktivním aktivitám. Naším cílem je, aby byla výuka zábavná a motivující. Snažíme se každému dítěti poskytnout individuální pozornost, aby nikdo nezůstal pozadu. Věříme, že inline bruslení se pro vaše děti stane nejen oblíbenou aktivitou, ale také příležitostí k neustálému zdokonalování a radosti ze sportu.

Tento kurz je vhodný pro děti obvykle od 5 let, po domluvě s rodiči přijímáme i děti od 4 let. 

Po vyplnění elektronické přihlášky (níže) obdržíte e-mailem potvrzení o přihlášení dítěte do kroužku. V případě, že se přihlašujete jako náhradník a místo se pro vás uvolní, budeme vás kontaktovat i telefonicky.

Důležité informace:
- Lekce bruslení trvá 60 minut.
- Povinné vybavení pro dítě: inline brusle, helma (může být cyklistická) a chrániče kolen, loktů a zápěstí. Doporučené vybavení: pohodlné sportovní oblečení a lahev s pitím. Pro dospělého je povinná pouze helma. A pro všechny platí, že dobrá nálada je nezbytná! 😊
- V případě špatného počasí může být lekce zrušena. V takovém případě vás budeme informovat, a kurz se prodlouží o týden, nebo se počet lekcí přizpůsobí podle potřeby.
- Zmeškané lekce můžete nahradit kdykoliv během trvání kurzu na jiných lekcích nebo v jiných skupinách, dle vaší dostupnosti a po dohodě s instruktorem.

Pokud potřebujete zapůjčit vybavení pro bruslení, napište nám nebo přidejte konkrétní požadavek do poznámky při registraci do kurzu. Platbu lze provést na místě nebo zasláním platebních údajů.

Moc se na vás těším a věřím, že si užijeme spoustu zábavy a pořádně ty kolečka roztočíme! 😊 V případě, že máte jakékoliv dotazy, neváhejte nás kontaktovat.

