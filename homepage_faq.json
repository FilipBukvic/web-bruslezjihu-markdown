[
	{
		"question": "Od jakého věku se mohou děti účastnit vašich aktivit?",
		"answer": "Obvykle přijímáme děti od 5 let. Po domluvě s rodiči i od 4 let, záleží na fyzických schopnostech, rovnováze a schopnosti dítěte fungovat v kolektivu (v případě skupinových aktivit)."
	},
	{
	    "question": "Nabízíte kromě kurzů inline bruslení i další aktivity?",
	    "answer": "Ano, kromě kurzů inline bruslení pořádáme také multisportovní příměstské tábory, všestranné sportovní kroužky a další pohybové aktivity pro děti. Naším cílem je rozvíjet pohyb a radost ze sportu v různých formách po celý rok."	
    },
	{
	    "question": "Váháme, zda přihlásit dítě do začátečníků nebo pokročilých – jak se rozhodnout?",
	    "answer": "Do skupiny začátečníků obvykle chodí děti, které na bruslích ještě nikdy nestály, nebo zatím nemají jistotu v rovnováze a stabilitě. Skupina pokročilých je vhodná pro děti, které už se na bruslích dokážou samostatně rozjet, udržet stabilitu a mají základní jistotu v pohybu. Pokud si ale nejste jistí, neváhejte nás kontatkovat."
	},
	{
		"question": "Můžeme přihlásit naše dítě do kurzu inline, i když ještě nikdy nebruslilo?",
		"answer": "Ano, dítě můžete přihlásit i v případě, že nikdy nestálo na bruslích. Učíme děti od úplných začátků, a právě takové situace vítáme, protože dítě nemá žádné chybné návyky v technice. Díky tomu se může od začátku učit správnou techniku pod naším vedením. Důležité je, aby dítě mělo chuť se učit a postupně si osvojilo základy bruslení."
	},
	{
		"question": "Můžeme si zapůjčit inline brusle, chrániče a helmu, pokud zatím nechceme investovat do vlastního vybavení?",
		"answer": "Ano, nabízíme možnost zapůjčení vybavení na inline bruslení. Pokud máte zájem, prosím, uveďte požadované velikosti bruslí a chráničů do poznámky při vyplňování on-line přihlášky. Pokud budete potřebovat jakoukoli pomoc nebo radu, neváhejte se na nás obrátit."
	},
	{
		"question": "Jaké jsou možnosti, pokud na den konání kroužku inline bruslení předpovídají špatné počasí? Bude lekce zrušena?",
		"answer": "V případě špatného počasí či jiných osobních důvodů může být lekce zrušena. V takovém případě Vás budeme informovat pomocí sms zprávy či jiných uvedených kontaktních údajů. Lekce bude nahrazena na konci všech lekcí případně dle domluvy s instruktorem."
	},
	{
		"question": "Co vzít s sebou na bruslení?",
		"answer": "Pro dítě je povinné vybavení: inline brusle, helma (může být cyklistická) a chrániče kolen, loktů a zápěstí. Doporučené vybavení: pohodlné sportovní oblečení a lahev s pitím. Pro dospělého jsou povinné brusle a helma."
    },
	{
	  "question": "Kurz, kroužek, či tábor o který máme zájem, je označen jako „Přihlásit se jako náhradník“. Co to znamená?",
	  "answer": "Tento text znamená, že kapacita kurzu je aktuálně naplněna. Přesto se můžete přihlásit jako náhradník – po odeslání přihlášky vás zařadíme na seznam a jakmile se uvolní místo, ihned vás budeme kontaktovat."
    },
	{
    	"question": "Musí být rodiče přítomni během aktivit na místě?",
	    "answer": "Ne, přítomnost rodičů není nutná. Děti mohou po dobu lekce zůstat pouze s instruktorem. Rodiče se mohou vrátit až na konec lekce. Pokud si přejete, aby dítě po skončení lekce odešlo samo domů, je potřeba přinést podepsaný písemný souhlas."
	}
]
