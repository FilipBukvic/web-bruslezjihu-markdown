Vážení rodiče 😊,

děkujeme za váš zájem přihlásit své dítě na multisportovní kroužek!
Naše kroužky jsou zaměřené na všestranný rozvoj pohybových dovedností, koordinace, rovnováhy a týmové spolupráce – a to vše zábavnou a hravou formou.

Děti si během lekcí vyzkouší širokou škálu sportů a aktivit – od základů bojových sportů a gymnastických cvičení, přes míčové hry až po různé motorické a koordinační aktivity. Cílem je, aby se děti naučily správně a s radostí hýbat, získaly jistotu v pohybu a vytvořily si pozitivní vztah ke sportu.

Každému dítěti věnujeme individuální pozornost, aby se rozvíjelo ve svém tempu a s úsměvem.

Kurz je vhodný pro děti obvykle od 5 let, po domluvě s rodiči přijímáme i děti mladší.

Po vyplnění elektronické přihlášky obdržíte e-mailem potvrzení o přihlášení do kurzu a všechny další potřebné informace. V případě, že se přihlašujete jako náhradník a místo se pro vás uvolní, budeme vás kontaktovat.

Důležité informace:

Lekce trvá 60 minut a probíhá v tělocvičně.
Doporučené vybavení: pohodlné sportovní oblečení, sálová obuv a lahev s pitím.
V případě nemoci či absence lze lekci nahradit v jiné skupině nebo v jiném termínu po dohodě s instruktorem.
Dítě lze na lekci po dobu jejího trvání ponechat pouze instruktorovi, není nutné zůstávat na místě.
Pokud budete chtít, aby šlo dítě po skončení lekce samo domů, přineste prosím podepsaný souhlas.

Po vyplnění elektronické přihlášky obdržíte e-mailem potvrzení o přihlášení a všechny další potřebné informace, včetně platebních údajů.

Moc se na vás a vaše děti těšíme!

Společně si užijeme spoustu pohybu, her a zábavy.

Pokud máte jakékoliv dotazy, neváhejte nás kontaktovat!
