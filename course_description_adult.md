**Vážení bruslaři/bruslařky 😊,**

Děkujeme za váš zájem přihlásit se na kurz inline bruslení! Kurz je ideální příležitostí, jak se od základů až po pokročilé techniky naučit správně bruslit a přitom si užít spoustu zábavy. Naším cílem je, aby byla výuka nejen zábavná, ale i motivující. Ke každému přistupujeme individuálně, aby nikdo nezůstal pozadu. Věříme, že se inline bruslení pro vás stane nejen oblíbenou aktivitou, ale také skvělou cestou ke zdokonalování a radosti ze sportu.

Kurz je vhodný pro všechny, bez ohledu na zkušenosti či dovednosti.

Co se naučíme? Jízdu vpřed, zastavování, zatáčení, vyhýbání se překážkám, přešlapování, jízdu vzad, triky a další techniky, které zvyšují efektivitu pohybu a minimalizují riziko zranění (vše po individuální domluvě – nic není povinné).

Po vyplnění elektronické přihlášky, obdržíte e-mailem potvrzení o přihlášení do kurzu. V případě, že se přihlašujete jako náhradník a místo se pro vás uvolní, budeme vás kontaktovat i telefonicky.

**Důležité informace:**
- Lekce bruslení trvá 60 minut.
- Mějte ssebou vybavení: povinné: brusle a helma (může být cyklistická), doporučené: pohodlné sportovní oblečení a lahev s pitím. Pro všechny platí, že dobrá nálada je nezbytná! 😊
- V případě špatného počasí může být lekce zrušena. V takovém případě vás budeme informovat, a kurz se prodlouží o týden, nebo se počet lekcí přizpůsobí podle potřeby.
- Zmeškané lekce můžete nahradit kdykoliv během trvání kurzu na jiných lekcích nebo v jiných skupinách, dle vaší dostupnosti a po dohodě s instruktorem.

Pokud potřebujete zapůjčit vybavení, dejte nám vědět nebo svůj konkrétní požadavek uveďte v poznámce při registraci do kurzu.

Platbu lze provést na místě nebo vám zašleme platební údaje.

Moc se na vás těšíme! Společně roztočíme kolečka a užijeme si spoustu zábavy. 😊 

Pokud máte jakékoliv dotazy, neváhejte nás kontaktovat!

