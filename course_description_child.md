**Vážení rodiče 😊,**

Děkuji za váš zájem přihlásit své dítě na kurz inline bruslení! Kurz probíhá zábavnou formou, která dětem umožňuje rychle zvládnout nové bruslařské dovednosti díky hrám a interaktivním aktivitám. Naším cílem je, aby byla výuka zábavná a motivující. Snažíme se každému dítěti poskytnout individuální pozornost, aby nikdo nezůstal pozadu. Věříme, že inline bruslení se pro vaše děti stane nejen oblíbenou aktivitou, ale také příležitostí k neustálému zdokonalování a radosti ze sportu.

Kurz je vhodný pro děti obvykle od 5 let, po domluvě s rodiči přijímáme i děti od 4 let.

Po vyplnění elektronické přihlášky obdržíte e-mailem potvrzení o přihlášení do kurzu. V případě, že se přihlašujete jako náhradník a místo se pro vás uvolní, budeme vás kontaktovat i telefonicky.

**Důležité informace:**
- Lekce bruslení trvá 60 minut.
- Potřebné vybavení - Povinné: inline brusle, helma (může být cyklistická), chrániče kolen, loktů a zápěstí, doporučené: pohodlné sportovní oblečení, lahev s pitím. A pro všechny platí, že dobrá nálada je nezbytná! 😊
- V případě špatného počasí může být lekce zrušena. V takovém případě vás budeme informovat, a kurz se prodlouží o týden, nebo se počet lekcí přizpůsobí podle potřeby.
- Zmeškané lekce můžete nahradit kdykoliv během trvání kurzu na jiných lekcích nebo v jiných skupinách, dle vaší dostupnosti a po dohodě s instruktorem.
- Dítě lze na lekci po dobu jejího trvání ponechat pouze instruktorovi, nemusíte být na místě, váš návrat na místo konání stačí až ke konci lekce. V případě, že budete požadovat aby šlo dítě po skončení lekce samo domů, přineste prosím podepsaný písemný souhlas.

Pokud potřebujete zapůjčit vybavení, dejte nám vědět nebo svůj konkrétní požadavek uveďte v poznámce při registraci do kurzu.

Platbu lze provést na místě nebo vám zašleme platební údaje.

Moc se na vás a vaše děti těšíme! Společně roztočíme kolečka a užijeme si spoustu zábavy 😊.

Pokud máte jakékoliv dotazy, neváhejte nás kontaktovat!
